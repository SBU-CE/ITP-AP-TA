# مسئول تیم طرح تمرین

تیم حل تمرین یک مسئول خواهد داشت تا وظیفه پیگیری و بررسی جزئیات موارد تمرین از دوش هد تی‌ای برداشته شود. 



## موضوع تمرین‌ها

انتخاب موضوعات هر تمرین با کمک هد تی‌ای و استاد درس انجام می‌شود. 

معمولا در این زمینه به تقویم درس در ترم کنونی و ترم‌های گذشته نگاه می‌شود.

یک نقطه شروع خوب برای ریختن برنامه، برنامه‌ی سال گذشته (و نه ترم گذشته!) خواهد بود. 

باید در این مرحله تغییرات مدنظر گفته شود و تغییرات اعمال شود، تغییراتی مثل اینها:

+ از موضوع X سریع‌تر بگذریم.
+ موضوع Y دیگر برای تدریس مدنظر نیست.
+ ترتیب موضوعات Z1 و Z2 عوش شود. 
+ موضوع W به مباحث اضافه شود.



## تیم طرح تمرین 

طرح تمرین و پایلوت باید یک تیم مخصوص داشته باشد، اما اینکه تیم طرح با تیم پایلوت باشد یا نه باید تصمیم گرفته شود.

به نظر اینکه یک نفر فقط تمرین طرح کند برایش خسته کننده می‌شود و اگر وظیفه پایلوت سوالات دیگر هم داشته باشد کمی تنوع می‌شود. 

غیر از تیم طرح تمرین، می‌توان از همه تیم خواست که سوال طرح کنند اما برای ادیت سوالات و پایلوت و .. حتما باید تیم طرح تمرین وجود داشته باشد.



## طرح تمرین قبل از شروع ترم

ایده‌آل این است که قبل از شروع ترم همه سوالات همه سری ها طرح شده باشند و نهایتا پایلوت و تغییرات جزئی در طول ترم انجام شود اما همیشه رسیدن به این ایده‌آل میسر نیست. مثلا در ترم‌های زوج که قبل از ترم عملا فاصله‌ای نیست این موضوع تا به حال محقق نشده.

اما برای رسیدن به ایده‌آل می‌‌توان طراحی تمرین را به اشخاص داوطلب تدریسیاری سپرد. هرکس تعداد سوالات لازم را طرح کرد بتواند وارد تیم شود. در این صورت همروند با تشکیل تیم قوی و یک فیلتر اولیه، تعدادی سوال هم داریم.



## استفاده از آرشیو سوالات

با توجه به سابقه تدریس مبانی با همین شکل، گنجینه‌ای از سوالات طرح‌شده ترم‌های قبل در کلاس‌های کوئرای ترم‌های قبل وجود دارد. همچنین خود کوئرا برای اکثر دروس (به جز برنامه نویسی پیش‌رفته) سوالات آماده‌ای دارد که می‌توان داخل کلاس import کرد.

لازم است مسئول طرح تمرین به شکل ادمین (تی‌ای) در کلاس‌های سال‌های گذشته عضو شود تا بتواند سوالات را انتقال دهد.

انتقال سوالات ترم های گذشته باید به شکل دستی انجام شود. (دقت شود که تست‌کیس و تنظیمات زمان هم منتقل شوند.) اما import کردن سوالات خود کوئرا خودکار است.

درمورد استفاده از سوالات آرشیو باید دقت بیشتری به تقلب‌یابی کرد چراکه هم سولوشن سوالات کوئرا در اینترنت پیدا می‌شود و هم ترم‌بالایی‌های دانشکده که خود درس را گذرانده‌اند حل خود برای سوالات قبل را ممکن است پابلیک کنند (مثلا در گیتهاب) یا به شکل خصوصی در اختیار برخی قرار دهند.

از آن‌جا که امکان انتقال تک تک ارسال‌ها به کلاس جدید برای تجمیع کد‌ها و تقلب‌یابی راحت تر در دسترس باید تا جای ممکن با دقت از آرشیو سوالات استفاده کرد، مثلا می‌تواند به عنوان گزینه مکمل در نظر گرفته شود.



## تقسیم کارها بین تدریس‌یار‌های تیم

تقسیم کار بین تی‌ای‌ها مقداری سلیقه‌ای است اما مثلا می‌توان به هرکس مبحثی را که علاقه و تسلط داد برای طراحی سوال داد و سپس باقی مباحث را تقسیم کرد، یا به شکل خاص مباحثی مثل پوینتر و توابع بازگشتی و رشته را بین افرادی که مسلط‌تر هستند تقسیم کرد.

اینکه یک نفر مسئول طرح کل سری باشد یا یک سری تمرین کار چند سری باشد نیز سلیقه‌‌ای است اما توجه به نکات زیر ضروری است: 

+ معمولا برای افراد سطح آسان و سخت تعریف یکسانی ندارد و هرچه هم که تلاش کنیم میانگین سوالات یک نفر با دیگران برابر نیست.
+ در صورتی که یک نفر همه سوالات یک تمرین را طرح کند، ممکن است زوایایی از آن تمرین به خاطر سلیقه آن فرد پوشش داده نشود.
+ در صورتی که یک نفر همه سوالات یک تمرین را طرح کند، سطح تمرین‌ها تفاوت محسوسی خواهند داشت، مثلا سطح سری تمرین ۲ پایین است اما ۲ خیلی بالاست.
+ در صورتی که یک سری تمرین نتیجه کار چند نفر باشد ممکن است یک نکته خاص از مبحث چند بار پوشش داده شود در حالی که به نکات کلی کمتر پرداخته شده.



تقسیم کردن کار برای پایلوت تمرین‌ها اما نکات بالا را ندارد، مثلا می‌توان به هرکس گفت یک سوال از هر تمرین را پایلوت کند یا همه‌ی تمرین را یک نفر پایلوت کند.



## تنظیم سطح تمرین 

همانطور که در قسمت «تمرین خوب» گفته‌شد، یک سری تمرین خوب از سوالات ساده و متوسط و سخت تشکیل می‌شود. اینکه صرفا از تی‌ای‌ها بخواهیم سوال برای یکسری تمرین طرح کنند معمولا باعث تمرین نامناسبی می‌شود. بهتر است از هرکس بخواهیم تعدادی سوالی سخت و تعدادی آسان طرح کند و با کمک شخصی که پایلوت می‌کند سطح واقعی آن را تشخیص داده و کل تمرین را تنظیم کنیم.

یادداشت: قبول کنیم که یه مقدار هم کار هنری می‌شه. در آوردن یه تمرین با ترکیب زیبا و همگون و متناسب از یکسری تمرین که با دید‌های مختلف نوشته‌شده‌اند. لزوما با توجه به بودجه زمانی و تیممان به بهترین حالت نمی‌رسیم اما خوب است همیشه ایده‌آل را هدف بگیریم.

## تنظیم مهلت‌های برای تی‌ای‌ها

پیگیری از تی‌ای‌ها یکی از کارهای سخت این کار است، چرا که تی‌ای‌ها درآمد و انگیزه مالی از این کار ندارند و البته دغدغه‌های درسی خودشان را دارند، بنابراین هیچ تضمینی نیست که به ددلاین تعیین شده برسند. 

نکته دیگر که باید در نظر بگیریم این است که بعد از مرحله تمرین مرحله پایلوت را داریم و مهم است که به هر تی ای هم در یک هفته‌ی خاص تسک‌های زیادی ارجاع نشود.

در مجموع حالت منطقی این است که ۲ هفته قبل از زمان انتشار تمرین طرح تمرین انجام شود. سپس یک روز وقت گذاشته شود و ترکیب تمرین ارزیابی شود. سپس در هفته‌ی بعدی پایلوت سوالات و احیانا طرح سوال جدید پیگیری شود. سپس ۷ روز مانده به تمرین، نتیجه پایلوت بررسی شود و اصلاحات لازم انجام شود. همچنین سوالاتی که جدید طرح شده‌اند یا تغییر اساسی کرده‌اند نیز مجدد پایلوت شوند.


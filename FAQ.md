<div dir="rtl">

+ تی‌ای کیست؟

  تی‌ای یا TA یا تدریس‌یار یا دست‌یار استاد، به شخصی گفته می‌شود که در روال تدریس دروس دانشگاهی به استاد مربوطه کمک می‌کند. این شخص ممکن است هنوز مشغول به تحصیل در همان دانشکده باشد یا فارغ التحصیل شده باشد یا در دانشگاه دیگری مشغول به تحصیل باشد یا ... 

+ وظایف تی‌ای چیست؟
    
    وظایف تی‌ای بسته به توافق با استاد متفاوت است اما در حالت حداقلی تی‌ای ها وظیفه طرح و تصحیح تمرین‌ها و پاسخگویی به سوالات دانشجویان را دارند، در موارد دیگر ممکن است تی‌ای کلاس‌های درسی مجزا از کلاس استاد برگزار کند یا سر کلاس استاد حاضر شود و در روند تدریس کمک کند یا حتی گاهی به جای استاد تدریس کند. همچنین برنامه‌ریزی انتشار و مهلت تمارین نیز توسط تی‌ای و با همفکری با استاد انجام می‌شود. 
    
+ می‌خواهم تی‌ای بشوم.
     
     خب خوشحالم که تی‌ای شدن نظرت رو جلب کرده! برای تی‌ای شدن در ترم‌ها و درس‌های مختلف یکم شرایط متفاوته. راه‌های مختلفی وجود داره، مثلا می‌شه به خود استاد درس ایمیل زد، میشه به تی‌ای ترم قبل گفت و ازش راهنمایی خواست، میشه هم منتظر موند! (مثلا گاهی خود استاد با دانشجوهای قوی ارتباط می‌گیره، یا مثلا تیم قبلی اعلامیه می‌زنه)
     
+ باید چه مشخصاتی داشته‌باشم تا بتونم وارد تیم بشم؟
  
  سوال خوبیه! کسی که تی‌ای‌ها رو انتخاب میکنه یکسری ملاک داره برای انتخابش، مثلا نمره، رزومه، تجربه   تدریس و البته از همه مهم‌تر علاقه برای کمک کردن به دانشجوها. همچنین مهمه که چندنفر متقاضی برای کمک هستند و چند نفر لازمه. البته در نظر داشته باشید که هرکس که تیم انتخاب می‌کنه در نظر می‌گیره که با چه کسایی راحت‌تر می‌تونه کار کنه و کارها بهتر انجام بشه و روحیات هم گاهی مهم میشه و صرفا توانایی علمی و فنی مد نظر نیست. همچنین نقش‌های توی تیم هم اهمیت دارن، مثلا یه شرکت که front developer نیاز داره نمی‌ره backend developer جذب کنه حتی اگه backend developer توی کارش خبره باشه.
  
+ با نمره X می‌‌توانم تی‌ای بشنوم؟
     
     ارجاع می‌دم به سوال قبل، یکسری ملاک وجود داره که یکیش هم نمره اون درسه، اما یه حد نمره‌ای وجود نداره  برای انتخاب اشخاص. مثلا ممکنه یه نفر با نمره‌ی ۱۶ انتخاب بشه ولی یک نفر با نمره ۱۹ گزینه مناسبی نباشه. مثلا فرد با نمره ۱۶ علاقه بیشتری داره یا توی ترم بعدیش قوی‌تر ظاهر شده یا رزومه قوی‌تری داره.
     
+ پایین‌ترین نمره‌ای که تی‌ای شده چند بوده؟
     
     این دیگه سوال سختیه برای جواب دادن! گاهی پیش میاد که فقط براساس نمره انتخاب می‌شه و اینجور وقت‌ها معمولا نمره‌ی بالای ۱۸ یا ۱۹ انتخاب میشه اما وقتی نمره فقط یکی از پارامترها باشه تا نمره ۱۴-۱۵ هم شانس دارند. 
     
+ اینکه همین درس رو من قبلا افتادم باعث میشه کنار گذاشته بشم؟
     
     نه اصلا! افتادن درس به این معنیه که یه فرصت دیگه برای پاس کردن درس داشتی، پس دوبار برای درس وقت گذاشتی و بیشتر از بقیه تمرین کردی، پس این تو رو گزینه بهتری می‌کنه.
     
+ آیا اگر منو برای تیم انتخاب نکردند به این معنیه که ضعیفم؟
     
     نه اصلا. همونطور که گفتم انتخاب تی‌ای بر اساس شناخت و نیازمندی هم هست و فقط براساس شایستگی نیست، هرچند ، حتی اگر به خاطر نمره و رزومه ضعیف قبول نشدی، می‌تونی تا ترم بعد خودت رو تقویت کنی، مثلا درس مرتبطی رو نمره‌ی بالا بگیری، یا برای درس دیگه‌ای تی‌ای بشی و بدرخشی.
     
+ آیا برای تی‌ای درس A شدن برای استاد B باید حتما با استاد B درس A رو پاس کرده باشم؟ 
     
     این هم بسته به سیاست‌های استاد داره، اما استاد‌ها معمولا انتظار دارن یک درس باهاشون داشته باشی تا تی‌ای‌شون بشی. 
     
+ آیا اگر درس A رو هنوز برنداشتم یا پاس نکردم هم می‌تونم تی‌ای همین درس بشم؟ 
     
     توی درس‌های اجباری معمولا این اتفاق نمی‌افته.
     
+ آیا ممکنه تی‌ای کسی بشم که از خودم ترمش بالاتره؟
     
     بله چرا که نه، صرفا ممکنه ترتیب برداشتن درس‌ها متفاوت بوده باشه و ایشون ترم بالاتر به درسی که شما توی ترم پایین برداشتی برسه.


+ تیم تی‌ای چند نفره؟

   این مورد بستگی به خیلی شرایط داره، درس ۳ واحدی داریم که فقط یک نفر مسئولیتش رو قبول میکنه، اما درس مبانی و درس برنامه نویسی پیشرفته معمولا تیم‌های بزرگی داره (تا حدود ۲۴ ۲۵ نفر) چون حجم کار و مسئولیتشون زیاده.

+ هد تی‌ای کیست؟
    
    تیم ۲۴ ۲۵ نفره‌ی مبانی رو در نظر بگیر، این تیم کلی وظایف داره و باید با استاد در ارتباط باشه، چه کسی این کارها رو انجام می‌ده؟ این کار وظیفه هد‌تی‌ایه که با استاد ارتباط بگیره و هماهنگی‌ها رو ایجاد کنه. معمولا باید افراد دیگر تیم به حرفش گوش کنند تا تیم جلو بره.
    
+ آیا باید هد‌ تی‌ای بشوم؟
   
   معمولا نه! اصولا کسی هد تی‌ای میشه که خیلی بیشتر از بقیه وقت می‌ذاره برای اینکار. مسئولیت سنگین‌تری داره و البته باید بابت عملکرد تیمش هم در مقابل استاد و هم در مقابل دانشجوها جوابگو باشه.
   
+ چطوری هد شوم؟
   
   هد شدن یکم با تی‌ای شدن متفاوته، هد چون مستقیم با استاد در ارتباطه معمولا خود استاد انتخابش می‌کنه، استاد‌ها معمولا از کسایی که خوب بشناسنشون استفاده می‌کنند و سابقه تی‌ای شدن داشته باشند انتخاب می‌کنند. 
   
   اگر سابقه تی‌ای شدن با همین استاد را دارید، با خود استاد در تماس باشید و بهش پیشنهاد بدید اما در نظر داشته باشید اگر استاد شما رو قبول نکرد مبنی بر ضعفتون نیست و شاید صرفا نفر قبلی به اندازه کای خوب هست. 
   
   همچنین خوبه بدونید که خیلی از استاد‌ها ترجیح می‌دهند هد تی‌ای از  دانشجوهای ارشد باشه.
   
+ آیا بابت تی‌ای بودن پول می‌گیرم؟
   
   متاسفانه نه، طبق قانون یه مقدار بسیار ناچیزی باید توسط دانشکده پرداخت بشه اما در عمل این اتفاق نمی‌افته. دانشکده قانونی داره که  تی‌ای ها برای رسمی شدن (و دریافت حقوق) باید یه دوره مخصوصی رو بگذرونن که اون دوره هیچوقت برگزار نمی‌شه! (اگر میشه بگید به منم!)
    در دانشگاه‌های دیگه‌ی ایران هم معمولا یا چیزی پرداخت نمی‌شه یا خیلی خیلی کمه و خلاصه انگیزه مالی مطرح نیست. 
   
+ انگیزه افراد از تی‌ای شدن چیست؟
   
   در ادامه سوال قبل، اگر کسی رایگان تی‌ای میشه به چه علته؟ راستش در این مورد بیشتر میشه تحلیل کرد اما به طور کلی چند تا دسته از انگیزه‌ها رو داریم:
   
    1. ارتباط گرفتن: تی‌ای شدن باعث میشه هم با خود استاد ارتباط بگیری و هم با دانشجوها، حالا این ارتباط می‌تونه توی همگروهی انتخاب کردن در درس‌های دیگه یا احیانا گرفتن توصیه‌نامه از استاد به کمک بیاد.
    2. سابقه کار: درسته که رایگانه اما کار محسوب می‌شه! برای کسی که می‌خواهد بعدا وارد کار بشه سابقه کار یکسال تی‌ای بودن از هیچی بهتره. البته بدون این مورد هم قطعا می‌شه استخدام شد.
    3. برای ادامه تحصیل: باز هم البته با ۱ مرتبط می‌شه، وقتی استاد‌ها شما رو بشناسن پس می‌تونن بهتون مثلا در مصاحبه‌ها یا .. کمک کنند که ادامه تحصیل بدید. مثلا خیلی اوقات استاد راهنمای ما کسی می‌شه که چند ترم تی‌ایش بودیم.
    4. علاقه به یاد دادن: شاید کسی نخواهد ادامه تحصیل دهد یا در شرکتی کار کند، اما خود فرایند یاد دادن برایش جالب است و دوست دارد معلم/مربی خوبی باشد. به نظرم تی‌ای شدن محیط بسیار خوب و امنی برای تجربه‌ی این مورده.
   
+ چه کارهایی باید انجام بشه؟ 
     
     در قسمت «تیم‌ها» به این مورد می‌پردازیم.
     
+ چقدر وقت نیازه؟

   بسته به حجم کار تیم و تعداد افراد و اینکه هد هستین یا نه این متفاوت می‌شه، اما اگر هد نباشید از ۰ ساعت تا ۱۲ ساعت در هفته ممکنه وقت بگذارید، البته قاعدتا اگر ۰ ساعت (یا نزدیک بهش کار کنید) خیلی مفید نیستید. :)

   


</div>












<div dir="rtl">

# تی‌ای ورودی‌های جدید چه نکاتی رو باید رعایت کنه؟

مطالب این صفحه فقط برای حالتی است که تی‌ای درس برای ترم یکی‌ها (مبانی برنامه‌نویسی) شده‌اید و برای باقی درس‌ها تقریبا موضوعیتی ندارد. خاص بودن مبانی از این جهت است که اولین و تنها درس اختصاصی دانشجوها در ترم اول است و عملا آشنایی آن‌ها با رشته‌ی کامپیوتر و دانشکده و بسیاری از روال‌ها از این طریق است.

همچنین با عنایت به اینکه تازه از فضای دبیرستان خارج می‌شوند باید مواردی را هم در نظر داشت تا مشکلی پیش نیاید و موارد پیش‌آمده مرتفع شود.

## جلسه خوشامدگویی

دانشجوهای ورودی جدید چه به شکل مجازی و چه به شکل حضوری، باید آشنایی اولیه با دانشگاه را کسب کنند، برای این منظور می‌توان یک جلسه برگزار کرد:

- برگزاری جلسه حدود ۲ ساعته خوشامد گویی (چه به شکل آنلاین و چه حضوری)
- معرفی خود افراد ترم بالایی و چند نفر از اساتید مهم مثلا معاون آموزشی و استاد درس مبانی
- صحبت در مورد مزایای دانشگاه، چرا که اغلب دانشجویان دوست داشتند دانشگاه بهتری قبول شوند و فکر می‌کنند دانشگاه خوبی برای نتیجه‌ تلاششان در کنکور نیست.
- خود دانشجو‌ها هم در حدی که وقت اجازه می‌دهد می‌توانند خودشان را معرفی کنند.
- در صورتی که جلسه حضوری باشد می‌توان دانشجویان را بعد از جلسه در محیط دانشگاه و دانشکده برد و قسمت‌های مختلف را نشان داد. آلاچیق‌ها و بوفه‌ها از نقاط مورد توجه خواهند بود!
- در جلسه غیرحضوری یکبار این تجربه وجود دارد که یک نفر از دانشجویان تهران با وبکم دانشکده را به ورودی‌های جدید نشان بدهد.
- معرفی در‌ب‌ها و راه‌های آمدن به دانشگاه نیز از نکات مهمی است که باید ذکر شود.
- خود دانشگاه معمولا با حضور اساتید یا با کمک انجمن علمی جلسه برگزار می‌کند اما در مورد کیفیتش نمی‌توان مطمئن بود و حتی ممکن است خیلی دیر باشد بنابراین توصیه می‌شود به امید آن نمانیم!

## سامانه‌‌های دانشگاه

دانشگاه چند سامانه مهم و چند سامانه فرعی دارد که خوب است در قالب یک پیام در کانال یا در یکی از جلسات سامانه‌ها معرفی شوند. همچنین چندین کانال تلگرامی فعال هم وجود دارد که معرفی آن‌ها می‌تواند مفید باشد.

### لیست کانال‌های دانشگاه

کانال خود دانشگاه
@SBU_Official

اساتید بهشتی: جمع آوری نظرات درخصوص اساتید مختلف عمومی و اختصاصی، همچنین این کانال به ارائه اخبار و دروس عمومی می‌پردازد.
@SBUPro

کانال دانشکده کامپیوتر
@CSE_SBU

کانال کتابخانه مرکزی
@sbulib

کانال اخبار بهشتی

@akhbarbeheshti

کانال رسانه بهشتی: از کانال‌های فعال خبررسانی دانشگاه که توسط دانشجویان ارائه می‌‌شود

@SBU_SBMU

کانال اخبار بهشتی

@sbu_media

کانال انجمن علمی کامپیوتر
@sce_sbu

معاونت دانشجویی دانشگاه
@SBU_daneshjoo

سازمان دانشجویی دانشگاه
@SD_SBU

فرهنگی اجتماعی دانشگاه
@sbu_farhangi

کانون فیلم و عکس
@sbu_film

خفت کتاب: مبادله کتاب‌های استفاده شده‌ی دانشجویان
@kheftSBU

چتربازان: ارائه بن تخفیف‌های مختلف
@SBUtakhfif

توییتر بهشتی
@sbutweet

توییتر دانشکده کامپیوتر
@ce_tweet

جاد دانشگاه
@jadsbu

بسیج دانشجویی دانشگاه
@basijsbu

انجمن اسلامی دانشگاه
@AnjomanEslami_SBU

انجمن اسلامی دانشکده
@ece_anjoman_eslami

### لیست سایت‌های مهم دانشگاه

سایت اصلی دانشگاه
sbu.ac.ir

سامانه گلستان (ثبت نام و انتخاب واحد)
golestan.sbu.ac.ir
/_شماره دانشجویی_/

سامانه سماد (برای رزرو غذا در دوران حضوری)
dining.sbu.ac.ir
/_شماره دانشجویی و کد ملی_/

سامانه پند (اطلاعات کتابخانه)
library.sbu.ac.ir
/_کد ملی و شماره دانشجویی_/

شناسه بهشتی (گرفتن شناسه برای دسترسی به اینترنت و سامانه درس‌افزار)

id.sbu.ac.ir

درس افزار (بارگذاری تکالیف)
courseware.sbu.ac.ir
/_شناسه بهشتی_/

سامانه جامع ورود (کاربرد؟)
accounts.sbu.ac.ir

مشاهده مقدار باقی‌مانده حجم اینترنت
ibsng.sbu.ac.ir
/_شناسه و رمز بهشتی_/

پر کردن فرم‌های سلامت جسم و روان
portal.saorg.ir

مشاهده لیست دروس برای ورود به کلاس آنلاین

vu.sbu.ac.ir

سامانه مدیریت یادگیری (ورود به کلاس‌های انلاین)

lms1.sbu.ac.ir

lms2.sbu.ac.ir

lms3.sbu.ac.ir

/_شماره دانشجویی و کد ملی_/

سرپرستی امور خوابگاه ها
sbu.ac.ir/Adj/STUVP/mok

مرکز مشاوره دانشگاه
sbu.ac.ir/Adj/farhangi/ConsultCenter

بعضی از سامانه‌ها با اکانت مخصوص خودشون (گلستان) و بعضیا با sbu id (شناسه بهشتی) و بعضیا با سامانه جامع ورود قابل دسترسیه. (زیر صفحه لاگین اطلاعاتش هست معمولا!)

#### راهنمای ورود به درس‌افزار(courseware)

برای ورود به درس‌افزار، لازمه شناسه بهشتی داشته باشید.
برای دریافت شناسه بهشتی(یا sbu_ID) از سامانه id.sbu.ac.ir کنید.

سپس ساید درس‌افزار رو باز کنید
courseware.sbu.ac.ir
سپس باید با sbu id و رمز اون
در قسمت نام کاربری، نوشته ایمیل رو وارد کنید ولی بدون توجه به اون فقط ایدی رو وارد کنید مثلا
a.karami
بعد از اون وارد سامانه میشید.

## ساخت اکانت کوئرا

تمرین‌های مبانی و بسیاری از درس‌های دیگر در [این سایت](https://quera.ir) باید تحویل داده‌شوند.

با توجه به اینکه ساخت کلاس کوئرا از گرفتن درس‌افزار از دانشگاه راحت‌تر است، برای درس مبانی از همان تمرین اول از کوئرا استفاده می‌شود بنابراین ضرورت دارد دانشجوها اکانت با اسم صحیح داشته باشند. اسم صحیح از آن‌جا به کار می‌آید که زمان نمره‌دهی و ... اسم اکانت و شماره دانشجویی را می‌بینیم و بودن نام دقیق می‌تواند بسیار کمک‌کننده باشد.

می‌توان اصرار به وارد کردن اسم فقط با حروف فارسی یا فقط با حروف لاتین کرد اما به نظر توجیه خاصی ندارد.

## گرفتن اطلاعات دانشجوها

دانشجوهای همه ترم‌های دیگر حداقل یک گروه یا کانال دارند و خود آموزش نیز پس از انتخاب واحد اطلاعات دانشجویان درس را در اختیار استاد قرار می‌دهد اما در درس مبانی متاسفانه هیچ کدام از موارد فوق برقرار نیست.

اینکه در ترم مجازی خود دانشجوها چطور با دانشگاه ارتباط برقرار کردند بسیار به توانایی‌های سرچشان وابسته بود و تقریبا هیچ کاری از ما برنیامد. فقط تنها کمک کننده، همان رسانه بهشتی بود که با اعلام اطلاعیه‌هایی، ورودی‌های جدید را به گروه‌هایی که توسط ترم بالایی ها مدیریت می‌شد متصل کرد و نهایتا در یک گروه جمع شدند.

گرفتن اطلاعات دانشجوها از این نظر ضرورت دارد که لیستی که از این طریق تشکیل می‌شود مبنای نمره‌دهی‌ها و بسیاری از موارد خواهد بود و کمک می‌کند برای شخص‌به شخص دانشجوها برنامه ریزی کنیم.

در سال‌های گذشته از دانشجوها می‌خواستیم یک گوگل‌فرم را پر کنند که در آن برخی اطلاعات کلی مانند نام و نام خانوادگی و شماره‌دانشجویی و ایمیل و برخی اطلاعات جزئی تر مثل وضعیت دسترسی به اینترنت و کامپیوتر و آشنایی پیشین با برنامه‌نویسی و محل سکونت مورد سوال قرار می‌گرفت.

مزیت استفاده از این فرم این است که اطلاعات نهایتا در قالب یک گوگل شیت قابل دسترسی هستند و می‌توان این اطلاعات را با دیگر تدریس‌یاران و استاد درس به اشتراک گذاشت. نمونه این فرم را می‌توانید [اینجا](https://docs.google.com/forms/d/e/1FAIpQLSd-WEeUzsOMTHiIN8gcz_6KLnMisVB87JwQHKbcLEdjDb_YOQ/viewform) ببینید.

همچنین عضویت در کوئرا نیز می‌تواند از طریق همین ایمیلی که در این فرم ارسال می‌کنند صورت گیرد.

### پیام مربوط به گرفتن اطلاعات

پر کردن فرم بالا نیازمند پیگیری‌های بسیار است، چرا که همه دانشجویان به آن توجه ندارند اما برای نمره‌دهی به آن‌ها ضروری است. همچنین در ترم ۱ بسیاری از دانشجویان (حدود ۱۰ درصد) با تاخیر به دانشگاه می‌رسند و لازم است همه این دوستان هم فرم را پر کنند. یکی از شیوه‌ها این است که در کانال مربوط به درس این پیام تا آخر ترم پین شود تا هرکس وارد کانال می‌شود به آن توجه کند و فرم را پر کند.

سلام! من تی‌ای‌ام و قراره برای این درس باهاتون همکاری کنم.
برای تکلیف‌های درس از سیستم quera.ir استفاده می‌کنیم.
(کوئرا یه سایته که برنامه‌نویس‌های ایرانی زیاد ازش استفاده می‌کنن.)

۱- لطفا یه اکانت توی سایت بساز و بعدش لاگین کن.

۲- (در صورتی که عضویت در کوئرا از طریق ایمیل زدن است) به ایمیلxxxx@gmail.com یه ایمیل بده و توش ۳ تا چیز رو ذکر کن:
-> ایمیلی که باهاش اکانت quera ساختی.
-> اسم و فامیلت
-> شماره دانشجوییت

۳- توی کانال تلگرامی درس هم عضو شو. لینک‌ها و اطلاعات رو اینجا قرار می‌دیم. (همین کانال)
https://t.me/ITP_Fall_99

۴- یه گروه هم زدیم برای ارتباط شما با ورودی‌های بالاتر. اونم عضو شو چون توش سوال‌ و جواب‌های خوبی می‌شه.
<لینک گروه>

۵-اطلاع دادن در مورد برنامه خوشامدگویی

## صحبت درباره دانشجو بودن

یکی از موارد مهمی که دانشجوها در ترم اول با آن آشنا می‌شوند تفاوت مدرسه و دانشگاه است و نکاتی که باید مدنظر داشته باشند، به شکل فرد به فرد یا احیانا در جلسه‌ای می‌توان این موارد را به نودانشجویان توضیح داد.

## صمیمیت بین دانشجوها

خود ترم مجازی به اندازه کافی ناراحتی دارد، حالا ترم مجازی برای نودانشجویان بسیار سخت‌تر هم هست، به خصوص که شور و شوق دانشگاه رفتن و ... خوب پاسخ داده نمی‌‌شود. اما کاری که می‌توان کرد این است که به شکل کاتالیزر، روند ایجاد دوستی بین بچه‌ها را سرعت ببخشیم و حداقل بین خودشان جو صمیمی را شاهد باشیم.

پیشنهادی که برای این موضوع مطرح شد، زدن یک گروه مشترک (همان گروه اولیه) با دانشجوهای ترم بالاییست که هم باعث نزدیکی با دانشجویان سال بالایی می‌‌شود و هم زمینه تشکیل گروه‌های خودشان را فراهم می‌کند.

مورد دیگر ایجاد گروه‌هایی برای انجام بازی‌های انلاین ساده در اوایل و طول ترم است. در این خصوص لازم است دانشجویان ترم بالایی که دستی بر آتش دارند همکاری کنند، مثلا تشکیل سرور دیسکورد و جلسات و بازی‌های شبانه مثلا بازی among us و مافیا و ... بسیار جذاب به نظر می‌رسد.

همچنین پخش موسیقی در کلاس حل تمرین و درس و نشان‌دادن meme‌های برنامه‌نویسی در سطح درسشان می‌تواند جالب باشد.

## نصب کامپایلر

برای تمرین‌های کدی طبیعتا باید کامپایلر مربوطه مثلا mingw برای C/cpp نصب شود، البته این قضیه در همه درس‌ها صادق است اما در این درس با مشکلات بیشتری همراه است!

به عنوان کمک، می‌توان یک تمرین شماره صفر بدون نمره در نظر گرفت که در آن دانشجویان باید کامپایلر و ادیتور را نصب کنند و اولین کد خود را نوشته و کامپایل کنند. در نهایت از همه مراحل اسکرین شات بگیرند و آپلود کنند. به این صورت می‌توان روال پیشرفتشان در نصب را بررسی کرد و از روی اسکرین شات ها به مشکلات رایجی پی برد.

برای نصب کامپایلر در ویندوز می‌توان از [این آموزش](https://vrgl.ir/1R6M6) استفاده کرد. البته می‌توان ار ابزار خوب chocolaty هم استفاده کرد، مثلا با [این آموزش](https://www.dntips.ir/newsarchive/details/14081) یا [این](https://www.sarzamindownload.com/modules.php?name=Content&file=tags&op=tags&tags=%D8%A2%D9%85%D9%88%D8%B2%D8%B4_%DA%A9%D8%A7%D8%B1_%D8%A8%D8%A7_%D9%86%D8%B1%D9%85_%D8%A7%D9%81%D8%B2%D8%A7%D8%B1_Chocolatey) به جای نام نرم افزار mignw را قرار دهند.

برای نصب این نرم‌افزار در windows‌های ۳۲بیتی مشکل خواهیم داشت و آموزش گفته‌شده پاسخگو نیست اما امیدوارم هرسال تعداد سیستم‌های ۳۲بیتی کمتر شود! همچنین آموزش برای ویندوز۷ اندکی متفاوت می‌شود و باید آپدیت شود.

<div>

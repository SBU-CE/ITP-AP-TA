<div dir="rtl">

# حل تمرین‌های طرح شده (پایلوت)

همانطور که در قسمت تمرین‌ خوب مطرح شد، هر سوالی که طرح می‌شود به طول متوسط ۱ تا ۲ اشکال دارد. این اشکالات به خاطر بی‌دقتی طراح نیست و معمولا به خاطر زاویه دید خاص، از قلم انداختن سهوی نکات و ... است.

برای رسیدن به کیفیت قابل قبول سوالات حتما باید هر سوال توسط حداقل یک تی‌ای دیگر حل شود.

سوال قبل از انتشار باید توسط یک تی‌ای دیگر مورد ارزیابی و حل قرار بگیرد و نتیجه به مسئول تمارین یا طراح سوال گزارش شود. نتیجه شامل زمان مصرفی برای حل سوال و هر ایراد و اشکالی که به ذهن حل کننده برسد خواهد بود.

نکات پایلوت

- پایلوت بخش ضروری طرح سوال است، سوال پایلوت نشده به هیچ وجه نباید منتشر شود.
- نباید از دانشجویان قوی برای پایلوت استفاده کرد یا به هرشکل سوالات را قبل از انتشار در اختیار اشخاص بیرونی قرار داد.
- تی‌ای‌ای که سوال را پایلوت می‌کند باید با متفاوت شخص طراح باشد. طراح خود مسئول دادن سولوشن سوال هست.
- تا جای ممکن طراح سوال و کسی که سوال را پیلوت می‌کنند تبادل نظر نکنند. هرنکته‌ای برای حل وجود دارد در صورت سوال باید وجود داشته باشد.
- تی‌ای قبل از حل نباید سولوشن یا تست‌کیس ها را نگاه کند، اما در صورتی که ارسالی داشت که نمره کامل نگرفت باید با بررسی این دو منبع مشکل را پیدا کند: مشکل از سوال است یا حل.
- تی‌ای باید زمان مصرفی خود برای حل سوال را اندازه‌گیری و ثبت کند و از آن برای صحت‌سنجی مقدار تخمینی زمان حل استفاده کند.
- تی ای باید سوال را از همه جوانب بررسی کند و فقط به حل آن نپردازد، مثلا اشکالات املایی، گویا نبودن قسمتی از سوال و ... را نیز ثبت کند.
- تی‌ای‌ای که پایلوت می‌کند الزامی به استفاده از همان زبان ندارد، مثلا می‌تواند از زبان پایتون یا ... استفاده کند. این مورد به بالا بردن سرعت حل (مخصوصا در سوالات رشته) و حتی پایین آوردن خطا کمک می‌کند. برای این منظور خود تی‌ای پایلوت کننده باید زبان مورد نظرش را به زبان‌ها اضافه کند و پس از حل حتما آن را حذف کند.
- در صورتی که شخص پایلوت کننده سوال را متوجه نشود باید از طراح خواسته شود که سوال را اصلاح کند (با هماهنگی مسئول تمرین‌ها). خود پایلوت کننده نباید از طراح مشورت بگیرد.
- درصورتی که سوال سخت است و شخص پایلوت کننده موفق به حل آن نشود، می‌توان با هماهنگی مسئول تمرین‌ها از طراح سوال، ایده کلی را پرسید.
- در صورتی که سوال سطحی آسان و متوسط دارد و شخص پایلوت کننده موفق به حل آن نشود باید به مسئول تمرین‌ها گزارش شود و در سطح تمرین تجدید نظر شود.

</div>

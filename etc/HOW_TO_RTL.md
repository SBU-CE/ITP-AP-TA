<div dir="rtl">

# چطور در گیتهاب متن می‌نویسیم؟

همانطور که می‌بینید برای نمایش متن در گیتهاب، متون داخل فایل markdown نوشته می‌شوند. این قالب یکی از ساده‌ترین قالب‌ها برای نوشتن متن است و علاوه بر سادگی دو مزیت بزرگ دارد: 

+ اول اینکه برخلاف فایل‌های باینری مثل docx و odt، این فرمت متنی است و ورژن کنترل‌ها به راحتی می‌توانند مدیریتش کنند.
+ خود گیتهاب بدون هیچ برنامه اضافه‌ای می‌تواند آن را نشان دهد.

فایل‌ها با قالب مارک‌داون را با فرمت md در ریپوزیتوری گیتهاب ذخیره می‌کنیم و هرکس فایل را در گیتهاب باز کند (احتمالا مثل همین کاری که شما کرده‌اید) محتویات آن را می‌بیند. 



همچنین خوب است بدانید اگر فایلی با نام README.md در پوشه‌ای موجود باشد به شکل پیشفرض گیتهاب آن‌را کنار محتویات پوشه رندر می‌کند.



# نوشتن markdown را از کجا یاد بگیریم؟

برای نوشتن مارک‌داون می‌توانید از ادیتور‌های مارک‌داون خوب مثل typora استفاده کنید، اما همچنان توصیه می‌شود اندکی درموردش مطالعه کنید. مثلا [اینجا](https://www.markdownguide.org/basic-syntax/)



# چطور در گیتهاب فارسی نوشتیم؟

گیتهاب مشکلی با پشتیبانی از متن فارسی ندارد، اما تا این لحظه همه متون را LTR (یا همان چپ به راست) نشان می‌دهد. برنامه‌های دیگر مثل تلگرام از حالت Bidiirectional text یا متن دوسویه استفاده می‌کنند که براساس حرف(های) اول متن می‌فهمد باید راست‌چین یا چپ‌چین باشد اما گیتهاب به شکل پیش‌فرض LTR است و با فارسی نوشتن RTL (راست به چپ) نمی‌شود. 

برای حل این مشکل، کل متن را در تکه کدی به شکل زیر قرار می‌دهیم. (برای احتیاط پس از div خط اول یک اینتر بزنید)

```html
<div dir="rtl"> 
    
    متن فارسی من

</div>
```

در این حالت کل متن راست به چپ می‌شود. برای اطمینان می‌توانید با انتخاب گزینه‌ی raw متن خام همین صفحه را ببینید.



# چطور در سیستم خودمان مارک‌داون فارسی بنویسیم؟

برای نوشتن markdown فارسی در لینوکس و مک و ویندوز، می‌توانید از typora استفاده کنید. این ابزار نسبتا سبک و زیباست. نسخه‌ی اولیه‌ی این ریپوزیتوری با این ابزار نوشته شده. از [اینجا](https://typora.io/) دانلود کنید.



البته به طور پیش‌فرض از فارسی پشتیبانی نمی‌کند، اما کافیست تم middle east را دانلود کنید و در پوشه‌ی تم‌های typora قرار دهید. در این صورت هربار که تم middle east را انتخاب کنید متنتان را راست به چپ خواهید دید. 



[لینک تم خاورمیانه‌ی تایپورا](https://github.com/sadra/middle-east/releases/download/1.1.0/middle-east-1.1.0.zip)

[لینک آموزش نصب و فارسی‌کردن تایپورا](https://vrgl.ir/TKNqw)

دقت کنید که این مورد ارتباطی به فارسی نوشتن در گیتهاب ندارد و هردو کار را باید مجزا انجام دهید.



</div>

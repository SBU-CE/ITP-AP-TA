<div dir="rtl">

## چرا تی‌ای نشویم؟

در این قسمت چالش‌های تی‌ای شدن و کسانی که به نظرم مناسب تی‌ای شدن نیستند را بررسی می‌کنیم.



## اگر هدف مالی داریم 

اگر از تی‌ای شدن انتظار درآمد مالی دارید متاسفانه باید بگویم در دانشکده کامپیوتر بهشتی چنین نیست. در اینجا تی‌ای‌ها به شکل رایگان کمک می‌کنند و انگیزه مالی مطرح نیست.



## اگر علاقه‌مند به کمک نیستیم

تی‌ای بودن درباره کمک کردن به افراد دیگر برای پیشرفت است، این کمک در خیلی از جهات مثل طرح تمرین و پاسخ به سوالات دانشجو و تحویل گرفتن پروژه و .. است.

اگر دانشجوی ممتازی هستیم ولی فقط دغدغه پیشرفت خودمان (و نه جامعه کوچک اطرافمان) را داریم، احتمالا قرار نیست برای اینکار وقت بگذاریم و بهتر است اصلا وارد نشویم.



## اگر وقتمان خیلی پر است

پر بودن وقت البته نسبی است ولی به طور تجربی اگر فول تایم کار می‌کنیم و ۲۴ واحد هم برداشتیم و معدل هدفمان هم ۱۹ به بالاست، بعید است وقتی برای تی ای بودن داشته باشیم. (هرچند افرادی هستند که با این شرایط وقت دارند ولی خب!)



## اگر معمولا در انجام کارها کوتاهی ‌می‌کنیم

کار تی‌ای ها، کیفیت تدریس و حتی کیفیت زندگی دانشجویان درس را تحت تاثیر قرار می‌دهد، اگر تی‌ای‌ها نخواهند مطابق برنامه‌ریزی کارهایی که به آن‌ها داده می‌شود را انجام دهند کیفیت کار کل تیم به شدت پایین می‌آید و زحمت باقی تی‌ای‌ها نیز هدر می‌رود. از یک تی‌ای خوب انتظار می‌رود کاری را که **قبول کرده** در همان زمان انجام دهد. (می‌توانیم اگر به طور خاص وقت برای کاری نداریم آن را اصلا قبول نکنیم.)



##  

# مشخصاتی که مانع تی‌ای شدن نمی‌شود



## اگر درس را بار اول افتاده‌ایم

اینکه بار اول نتوانیم درس را پاس کنیم، هیچ ایرادی ندارد و حتی نکته مثبت محسوب می‌شود چرا که دو بار با درس درگیر بوده‌اید و دو استاد و شرایط مختلف را تجربه کرده‌اید.



## اگر تدریس برایمان سخت است

درصد بسیار کمی از تی‌ای ها قرار است تدریس کنند، بنابراین اگر از سر کلاس رفتن می‌ترسید مشکلی برای تی‌ای شدن ندارید، مثلا می‌توانید به سوالات در گروه پاسخ دهید یا سوال طرح کنید یا ...



## اگر در درس نمره الف نگرفته‌ایم

نمره درس لزوما نشانه‌ی سواد و تسلط شما نیست و فقط یکی از فاکتورهای انتخاب تی‌ای است، بنابراین جای نگرانی نیست، می‌توانید فرم را پر کنید. حتی اگر نمره ملاک باشد، همچنان نمره درس‌های مرتبط دیگر می‌تواند نشانه‌ی تسلط خوب شما باشد. مثلا کسی که مبانی را ۱۰ گرفته ولی ترم بعد تلاش کرده و پیشرفته با ۲۰ شده احتمالا تسلط خوبی روی مبانی برنامه‌نویسی نیز دارد.



## اگر سابقه کار و تدریس و تی‌ای شدن نداریم

خب همه افراد اول کار سابقه ندارند. جای نگرانی نیست. D:







</div>


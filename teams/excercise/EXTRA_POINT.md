# تمرین امتیازی

در برخی از سری‌های تمرین، سوالات امتیازی خواهیم داشت.

هر دانشجو بدون حل این سوالات می‌تواند نمره کامل از تمرین کسب کند اما انگیزه انجام این تمرین‌ها گرفتن نمره اضافه و احیانا لذت حل سوال است!



## تعیین مقدار نمره‌ی امتیازی

اینکه کل تمرین چقدر نمره امتیازی داشته باشد مقدار چالش‌برانگیز است.

 مثلا اگر قسمت امتیازی درصد زیادی داشته باشد، انگیزه همه دانشجوها برای حلش زیاد می‌شود و به بهانه‌ی نمره‌ای که از این قسمت کسب شده، ممکن است یک تمرین مهم دیگر کمتر حل شود.

یا مثلا اگر نمره بسیار کمی داشته باشد دانشجوها یا اصلا انگیزه‌ای برای حلش ندارند یا پس از حل کردنش اعتراض می‌کنند که چرا به قدر کافی نمره کسب نکردیم.

در مجموع به نظر می‌رسد ۱۰−۱۵ درصد نمره اضافه مناسب باشد، مثلا اگر مجموع نمرات تمرین ۵۰۰ می‌شود، یک سوال ۵۰ نمره‌ای امتیازی نیز داشته باشد.



## سطح و مباحث تمرین امتیازی 

سطح تمرین امتیازی باید به شکل چشم‌گیری بالاتر از تمرین اصلی باشد، مثلا به گونه‌ای که اگر در ۱ ساعت یک سوال اصلی حل می‌شود، در ۵ تا ۱۰ ساعت یک سوال امتیازی قابل حل باشد. طبیعی است که باید سوال خیلی سخت مختص قسمت امتیازی طرح شود و نباید سخت‌ترین سوال تمرین را امتیازی کرد. 

با توجه به این مساله، باید دانشجویان را دقیقا در جریان قرار داد که این سوالات سطح بالایی دارند و زمان‌گیرند و البته نمره چندانی هم ندارند، بنابراین انتظار می‌رود دانشجویان متوسط به بالا اقدام به حل سوالات کنند و دانشجویان دیگر تمرکزشان را روی تمرین‌های اصلی بگذارند تا نتیجه‌بهتری بگیرند.



## کمک در سوالات امتیازی

اگر قرار باشد در حل سوالات امتیازی مثل سوالات عادی کمک و راهنمایی شود، انگیزه برای حل بالا می‌رود و البته فشار زیادی به حل تمرین وارد می‌شود، چرا که خود این سوالات سنگین هستند و توضیح دادنشان هم خود ماچرای دیگری است.

در ترم‌های قبل سیاست بر این بوده که هیچ کمکی در حل سوالات امتیازی نشود.



## پایلوت سوالات امتیازی

با توجه به نکته‌هایی که در مورد سوالات امتیازی گفته شد، از تی‌ای‌ها انتظار نمی‌رود بتوانند این سوالات را پایلوت کنند، می‌توان برای پایلوت این سوالات شرایط خاصی را در نظر گرفت، مثلا به تی‌ای‌هایی با نمره بالاتر یا مثلا کسانی که درس الگوریتم را گذرانده‌اند سپرده شود، یا اینکه امکان دیدن سولوشن تمرین یا گرفتن مشورت از طراح سوال را داشته باشند.



## سوال اختیاری

می‌توان اگر سوالی خیلی سخت شد آن را به شکل اختیاری در آورد به این معنی که هیچ نمره‌ای نداشته باشد، اما اینکار عملا باعث می‌شود سوال حل نشود و زحمات تیم طراحی هدر برود.
